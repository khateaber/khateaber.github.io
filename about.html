---
layout: page
title: درباره کمپین
slug: /about
coverImg: /assets/img/about-header.jpg
excerpt: من هم خط عابر پیاده را می‌خوانم
---
<section>
  <div class="container">
    <div class="row text-center mt-5">
      <h2>معرفی کمپین</h2>
    </div>
    <div class="row  justify-content-md-center">
      <div class="col-sm-8">
        <p>
          کمپین من هم خط عابرپیاده را می‌خوانم از ۱۸ شهریور سال ۱۳۹۵ با هدف آگاهی بخشی درباره حق حرکت پیاده و حذف تلفات عابر پیاده با محوریت خط عابر تشکیل شد. خط عابری که انگار به زبانی بیگانه بر خیابان‌های شهر ما نقش بسته است و پیاده و سواره بیتفاوت از کنار آن می‌گذریم و بخشی از زیبایی بصری و زشتی فرهنگی جامعه شهری ما شده است. ایستادن برای عابرپیاده پشت خط عابر در حرکت سواره و استفاده از خط عابرپیاده در حرکت پیاده دو حرکت ساده‌ای است که انجام آن سال‌ها بعد از خیابان‌کشی‌های جدید شهری در فرهنگ ترافیکی جامعه ایرانی غایب است و از دید بیرونی به معنای بی ارزشی جان انسان تعبیر می‌شود. ترجمان این بی ارزشی شأن و جان انسان در فرهنگ ترافیکی در قالب عدد و ارقام سبب گشته است تا ایران در مقیاس جهانی، مازندران در مقیاس ملی و بابل در مقیاس استانی یکی از بالاترین آمار تلفات عابرپیاده را به خود اختصاص دهد. از این رو کمپین «من هم خط عابرپیاده را می‌خوانم» ترویج سواد خواندن این خط ساده در خیابان را محور فعالیت‌های خود قرار داده است و در قالب فعالیت‌هایی چون هم‌پیمایی عمومی، نقاشی دیواری، مانور آموزشی در خیابان و در مدارس، نمایش آثار گرافیکی، تولید محصولات ایمنی حرکت پیاده و ..  در راستای هدف جمعی کمپین برای حذف تلفات عابرپیاده گام برداشته است.
        </p>
        <div class="text-center">
          <h3>بیانیه آغازین کمپین</h3>
          <h5>ما همه پیاده‌ایم</h5>
          <p class="text-secondary">
            همه‌ی ما پیش از آن‌که راننده اتومبیل یا موتورسیکلت‌مان باشیم، عابر پیاده هستیم. همه‌ی ما زمانی که برای خرید روزانه یا انجام کاری از اتومبیل یا موتورسیکلت خود پیاده می‌شویم، پیاده هستیم. همه‌ی ما آن زمانی‌که در خیابان‌ها و کوچه‌های محل زندگی خود راه می‌رویم، قدم می‌زنیم، پیاده هستیم.<br>
            این حق ماست که ایمن و آسوده‌خاطر در کوچه‌ها و خیابان‌های شهرمان راه برویم. اما <br>
            آیا به‌هنگام پیاده‌روی این احساس امنیت در ما وجود دارد؟ <br>
            چرا همیشه مجبوریم برای عبور از خیابان‌های پررفت‌وآمد تا خلوت شدن آن صبر کنیم؟ <br>
            کدامیک از ما می‌تواند با آسودگی خاطر کودکان خود را به‌تنهایی روانه مدرسه، پارک یا فروشگاهی برای خرید کند؟ <br>
            آیا مناظر بازی در کوچه‌های کودکی‌مان را می‌توانیم در بازی کودکانمان هم مشاهده کنیم؟ <br>
            تا کی باید نگران پدر و مادر سالمند خود باشیم که به هنگام پیاده‌روی روزانه آسیبی نبینند؟ <br>
            در میان ما کسی هست که از اطرافیان او کسی یا کسانی نباشند که به دلیل تصادفِ حین عبور از خیابان، مصدوم یا وحشت‌زده نشده باشند؟ <br>
            ما باید برای کاهش این نگرانی‌ها و صدمات کاری کنیم! <br>
            ما می‌توانیم با تلاش خود بر میزان امنیت خود و عزیزانمان در زمان رفت‌وآمد در فضاهای شهری و روستائی، بیفزائیم. <br>
            <br>
            روزانه تعداد زیادی از هم‌وطنان ما در خیابان‌ها و کوچه‌ها در اثر تصادف با اتومبیل یا موتورسیکلت صدمه‌های جدی می‌بینند یا جان‌شان را از دست می‌دهند، تنها به این گناه!! که می¬خواستند از عرض خیابان برای رسیدن به مقصدی در آن سوی آن عبور کنند! به گناه!! آن‌که می‌خواستند به قصد خرید به فروشگاهی دور یا نزدیک مراجعه کنند! به گناه!! آن‌که می‌خواستند، پیاده‌روی کنند، به خانه دوستی بروند، از تاکسی پیاده شوند، به محل کارشان بروند و … <br>
            <br>
            <strong>رعایت حق عابر پیاده، خواست مشترک ماست.</strong><br>
            کمپین من هم خط عابر پیاده را می‌خوانم در راستای تحقق این خواسته‌ی مشترک و عینیت بخشیدن به آن و نیز تشویق همگان جهت تحقق این خواسته، از ۱۸ شهریور سال جاری (۱۳۹۵) شروع می‌شود. گام‌های اولیه¬ی آغاز به کار این کمپین از تاریخ ۱۸ شهریور سال ۱۳۹۴ برداشته شد و هدف از شکل‌گیری آن، توجه هرچه بیشتر به حق عابر پیاده و رعایت آن، آگاهی افراد سواره و عابران پیاده از میزان مرگ‌ومیر و آسیب‌های ناشی از تصادفات رانندگی، آگاهی از وظایف ما (افراد پیاده و سواره) در رعایت حق عابر پیاده و احساس مسؤولیت بیشتر در قبال این وظیفه است.
          </p>

        </div>
      </div>
    </div>
  </div>
</section>
