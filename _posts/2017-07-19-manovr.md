---
title: مانور یک هفته‌ای «حرکت امن در کنار هم»
slug: manovr
coverImg: /assets/img/posts/3/28Tir96-13-1024x768.jpg
gallery: /assets/img/posts/3
---
گام سوم کمپینِ من هم خط عابر پیاده را می‌خوانم در محور خیابان مدرس ـ شریعتی شهر بابل، جمعه ۱۳ اسفند ۱۳۹۵ با نقاشی بر دیوارهای شهری آغاز شد. این برنامه با هدف اطلاع‌رسانی در مورد حق عابر پیاده با مشارکت گروه‌ها و فعالان مدنی شهر بابل برنامه‌ریزی و اجرا شد.

نقاشی‌های دیواری با موضوع حق عابر پیاده و ضرورت توجه به آن توسط گروه‌های جمعیت دوستداران شهر سالم، مؤسسه مهر خانواده سالم، مدرسه راهنمایی دخترانه غیردولتی حکمت و مجمع حق بر شهر باهمستان در موقعیت‌های مختلف طراحی و اجرا شدند. در این برنامه کودکان، نوجوانان، زنان، مردان، سالمندان و افراد با نیازهای ویژه حق خود را به‌عنوان عابر پیاده و مبتنی بر نیازهایشان بر دیوارهای شهرشان ترسیم کردند.

برخی گروه‌ها و فعالان مدنی با توزیع بروشور معرفی کمپین، حمل پلاکارد با عبارت‌هایی مانند «تو هم خط عابر پیاده را می‌خوانی؟»، «آهسته! مراقب عابر پیاده باشیم.»، «امنیت عابر پیاده تصادف نیست.»، «من برای عابر پیاده می‌ایستم» و … و گفت‌وگو با رهگذران در راستای اطلاع‌رسانی و ترویج پیام کمپین و پیگیری اهداف آن با این برنامه همراه شدند. گروه‌های همکار در این بخش عبارتند از گروه ورزشی سیمرغ بابل، خانه کودکان سیاره زمین، گروه کوهنوردی شقایق بابل، گروه کوهنوردی طبرستان جوان، گروه کوهنوردی مهرگان، گروه کوهنوردی نشاط، انجمن یاوران زمین، جامعه کوهنوردی بابل، گروه فرهنگی ـ ورزشی باران، گروه پدران خوب بابل، انجمن امداد به بیماران سرطانی ایران و کانون ناشنوایان بابل. شرکت شیمی لوکس در این برنامه مسؤولیت تأمین رنگ و برخی ابزار مورد نیاز را عهده‌دار شد و این‌گونه از این برنامه کمپینِ من هم خط عابر پیاده را می‌خوانم حمایت کرد. این برنامه همچنین با همکاری شهرداری بابل در آماده‌سازی برخی موقعیت‌ها انجام شد.
