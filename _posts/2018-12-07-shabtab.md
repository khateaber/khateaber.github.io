---
title: شروع عرضه محصول چراغ همراه «شب‌تاب»
slug: shabtab
categories: shabtab
coverImg: /assets/img/shabtaab1.jpg
---
بیش از ۶۰ درصد تلفات عابرپیاده در سوانح رانندگی در شب اتفاق می‌افتد. «شب‌تاب» محصولی از کمپین خط عابر است که با هدف افزایش ایمنی و کاهش تصادفات عابرپیاده از طریق دیدن و دیده شدن در شب و هشدار به رانندگان طراحی شده است. همه عابران پیاده (اعم از کودک و بزرگسال، زن و مرد، سالمند و جوان، و افراد با نیازهای ویژه) می‌توانند با استفاده از چراغ همراه «شب‌تاب» بر لباس یا وسیله همراه خود از دیده شدن خود مطمئن شوند و بر میزان ایمنی حرکتشان در شب بیفزایند. این محصول با استفاده از دو باتری قابل تعویض و دو آهنربا کار می‌کند و می‌تواند علاوه‌ بر چراغ ایمنی به‌عنوان چراغ قوه هندزفری (بدون نیاز به نگه داشتن با دست) استفاده شود.

برنامه‌ریزی برای تهیه و عرضه این محصول از اسفند سال ۱۳۹۶ آغاز شد و سرانجام در آذر ۱۳۹۷ در سطح فروشگاه‌های شهر بابل و در فضای آنلاین رونمایی و عرضه شده است. ترویج استفاده ار این چراغ و سایر محصولات مشابه از اهداف دیگر کمپین در این طرح است. کاربرد چراغ همراه شب‌تاب عبارتند از:

- دیده شدن در شب هنگام پیاده‌روی، دویدن و دوچرخه سواری
- به عنوان چراغ قوه در کمپینگ و کوه‌نوردی
- مطالعه در شب و در اتاق تاریک یا در اتوبوس و هواپیما در هنگام سفر
- برای تعمیر اتومبیل در تاریکی – به عنوان چراغ خطر در هنگام خرابی اتومبیل در جاده

![](/assets/img/shabtaab1.jpg)
